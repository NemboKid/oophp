---
---
Redovisning kmom02
=========================

Jag blev väldigt förvånad över hur bra och avancerad dokumentationen blev som genererades. Snabbt gick det också. Häftigt att den kan samla all den infon automatiskt med hjälp av att bara scanna kod. Det kommer framförallt vara användbart när man ska sätta sig in i andras projekt och förstå klassrelationer och sånt. Jag är sedan tidigare inget fan av UML, mestadels för att det är så manuellt och tar tid. Däremot kan det bli tydligare om man gör det på egen hand, så det är en balansgång och finns för- och nackdelar för båda. Men ska jag välja så tar jag phpdoc, väldigt coolt.

Det gick ganska bra att flytta över spelet med hjälp av Mikaels videos, men det var mycket krångligare och "mer" än vad jag trodde. Koden blev helt annorlunda, men eftersom vi har jobbat med ExpressJS tidigare så kändes det inte svårt, däremot skulle jag vilja lära mig hur man kan få bättre struktur om man har typ 50 routes. Kanske dela upp det i olika filer? Det blir så rörigt annars.

Jag fick skriva om en del kod, mycket pga att jag senaste gången använde mycket GET, medan nu var det bara SESSION i stort sett. Men det var kul och lärorikt att skriva om koden, jag känner mig nu mer nöjd.

Gällande ramverket så är ju det jättebra om man har en stor webbplats med många delar. Det kan dels vara enklare att överblicka koden och allt har sin plats där man följt en standard. Men om projektet är litet så känns det nog lite "overkill" att bygga med ett ramverk, det kostar nästan  mer än vad det smakar. Jag skulle vilja lära mig mer om Laravel eller Symfony och se hur man jobbar där, antar att det är väldigt likt Anax, men kanske att Mikael har ett foruminlägg eller video som går igenom något av de kända ramverken om man vill börja bygga med dom själv? Några allmäna tips innan man ger sig in i det? Jag skulle främst vilja lära mig det eftersom arbetsmarknaden efterfrågar det, plus att jag skulle vilja se vilken nytta jag kan ha av det för mina egna projekt.

TIL för denna vecka var namespaces, även om jag ännu inte greppar det helt. Ser fram emot kursens fortsätting!
